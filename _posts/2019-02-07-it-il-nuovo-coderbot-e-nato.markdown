---
layout: it/post
title: "Il nuovo CoderBot è nato"
subtitle: "Ci siamo, il nuovo CoderBot è pronto!"
splash: "blog/coderbot_parade_splash_01.jpg"
date: 2019-02-07 10:00:00
category: blog
tags: news
author: CoderBot
language: it
---

![intro]({{site.baseurl}}/img/blog/coderbot_parade_splash_01.jpg)

A distanza di poco meno di un anno dalla campagna di crowdfunding che ci ha permesso di raccogliere i fondi necessari allo sviluppo e potenziamento del nostro robot didattico, sono in partenza i CoderBot richiesti come ricompensa dai sostenitori del progetto.

Vogliamo ringraziarvi tutti innanzitutto per aver creduto in noi, per averci sostenuto generosamente anche oltre l’obiettivo di raccolta, infatti la campagna si è conclusa con più di 7.000 euro rispetto ai 5.000 richiesti inizialmente.

In modo particolare ringraziamo Sorgenia per il contributo che ha permesso di donare a due scuole sia i robot sia la formazione per usarli al meglio. A proposito, il laboratorio formativo destinato alle docenti delle due scuole si è svolto lo scorso 11 e 12 gennaio. Se volete sapere com’è andata, ecco un articolo per voi: [Quando i robot salgono in cattedra. Nuovi scenari educativi](https://bnews.unimib.it/blog/quando-i-robot-salgono-cattedra-nuovi-scenari-educativi)

In questi mesi giovani studenti dell’Università Milano-Bicocca, in particolare del Dipartimento di Informatica, hanno lavorato alla nuova versione del robot. Gli aspetti su cui lavorare erano molti: è stata migliorata l’interfaccia, così da offrire opzioni di programmazione più semplici da utilizzare e al contempo più variegate. Allo stesso tempo è stato modificato anche il telaio e la struttura esterna, così da renderla più funzionale.

A questo punto, cari sostenitori, non ci resta che darvi qualche indicazione operativa: i CoderBot verranno spediti a partire dal 7 Febbraio agli indirizzi che avete indicato. Nella scatola insieme al bot troverete un tutorial per il funzionamento, le istruzioni di montaggio (solo per chi ha richiesto di riceverlo smontato) e una card di ringraziamento personalizzata.

Per qualunque assistenza o informazione sui robot potete scriverci all’indirizzo: [support@coderbot.org](mailto:support@coderbot.org) oppure sul gruppo: [CoderBot Users](https://groups.google.com/forum/#!forum/coderbot-users)

Buon divertimento e apprendimento con CoderBot!

Edoardo Datteri, Leonardo Mariani, Roberto Previtera
